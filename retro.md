# Retrospektiivitekniikat

#### Start, Stop, Continue, More of, Less of -pyörä

Tässä tekniikassa piirretään paperille ympyrä, joka jaetaan viiteen osaan. Osat nimetään "Start", "Stop", "Continue", "More of", ja "Less of". Tämän jälkeen ryhmän kanssa käydään jokainen ympyrän sarake läpi ja mietitään sarakkeiden nimien mukaan seuraavia asioita:
- Mitä pitäsi alkaa tehdä, mitä ryhmä ei vielä tee ja mistä olisi hyötyä? (Start)
- Mitä turhaa pitäisi lopettaa tekemästä, mitä ryhmä tekee? (Stop)
- Mitä hyvää ryhmän toiminnassa on minkä halutaan jatkuvan? (Continue)
- Mitä ryhmän kannattaisi tehdä enemmän (More of) ja mitä vähemmän? (Less of)

Tarkoituksena on käydä perusteellisesti jokainen ympyrän kohta läpi ja yrittää saada jokainen ryhmäläinen sanomaan mielipiteensä jokaiseen kohtaan liittyen. Tämä on yksinkertainen ja nopea retrospektiivitekniikka, sillä tähän tarvitsee vain kynän ja paperinpalan.

#### Glad, Sad, Mad

Jokainen ryhmän jäsen saa lappuja, joille hän kirjoittaa jokaiselle yhden sprintin aikana tapahtuneen hyvän tai huonon asian, jonka hän on huomannut koskien ryhmän toimintaa. Seuraavaksi lapuille varataan tilaa, esimerkiksi liitutaulu, joka jaetaan kolmeen osaan "Glad, "Sad" ja "Mad". Jokainen lappu sijoitetaan johonkin näistä kolmesta kategoriasta sen mukaan, mitä tunteita se herättää. Samaa aihetta koskevat laput ryhmitetään. Ryhmäläiset sitten äänestävät näistä ryhmistä valitsemallaan tavalla ne, joista he haluavat keskustella. Eniten ääniä saanut lappuryhmä käsitellään ensiksi. Lappuryhmiä voidaan käsitellä niin monta kuin ehditään.
